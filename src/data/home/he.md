---
title: רפאל כהן - ראש המוסדות והכולל
---

היה תלמיד קרוב למורנו הרב משה שפירא זצ"ל במשך יותר מ-20 שנים , הרב שפירא זצ"ל עודד את הרב כהן להתחיל ללמוד את חכמת הנסתר על פי דרכו של בעל ה"לשם שבו ואחלמה" ובהמשך אף עודד ודחף האת הרב כהן להתחיל להגיד שיעורים בכתבי האריז"ל והלשם.

כמו כן הרב כהן מקורב במשך שנים ארוכות למורינו הגאון הרב מרדכי גרוס שליט"א ואף שימש במשך שנים כמורה הוראה בבית ההוראה של הרב גרוס אשר מכיר ומעריך ותומך בפועלו של הרב כהן, בכולל ובלימוד פנימיות התורה לאברכים החשובים.

הרב כהן הקים את המוסדות כדי לאפשר לאברכים רציניים שוחרי חכמה להשתלם במקצוע זה של התורה בנוסף ללימודי ההלכה בש"ס ופוסקים , לאפשר להם לעסוק בלימוד פנימיות התורה בכל יום כחלק מן המסגרת היום יומית ובכך להפוך למבינים בחלק זה לא פחות מאשר בחלק הנגלה, וזאת על פי תפיסתו והנחייתו של הרב שפירא זצ"ל להיות "בעלי מקצוע" בשני חלקי התורה - בנגלה ובנסתר.

הקמת הכולל היתה לסיבה זו של העמדת אברכים בחכמה פנימית זו של התורה, כהנחייתו של הרב שפירא זצ"ל בזה.

הרב כהן משתדל בכל כוחו להעמיד את תלמידיו אברכי הכולל במקצוע זה בתורה ומוסר נפשו כדי להשיג מימון להמשך קיום הכולל עבור מטרה נעלית זו של לימוד פנימיות התורה.

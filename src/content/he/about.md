שלום

כאן רפאל כהן, ראש מוסדות "חסדי גבריאל"

כולל "אבני שלמה" הינו כולל מיוחד במינו לאברכים שוחרי חכתה ודעת בו האברכים שקועים בגמרא ופוסקים בעיון הסוגיות ובנוסף לזה בלימודי פנימיות התורה על פי דרכו של הרב שלמה אליאשיב בעל מחבר ספרי הקודש "לשם שבו ואחלמה" ומגדולי המורים בפנמיות התורה בדור הקודם.

זכיתי בחסדי ה' להיות תלמידו של מו"ר הרב משה שפירא זצ"ל אשר עודד והכניס אותי ללימוד חשוב נפלא ועמוק זה ופתח לי פתח לקירבה מיוחדת שהיתה לי איתו. ברוך ה' שזכיתי.

הרב שפירא זצ"ל דחף ועודד אותי לומר שיעורים ב"עץ חיים" וב"לשם", ומזה שנים ארוכות אני אומר שיעורים בנושאים העמוקים הנדונים בספרים אלו.

כמו כן עמד מאחורי ההחלטה לפתוח כולל לצורך לימודים אלו. וזאת כדי לתת מקום ואפשרות לכל אברך שנמשך לחכמה לבוא וללמוד בלי שהשיקול הכלכלי יעכב אותו. ואכן הקמתי בעדודו והכוונתו של הרב שפירא כולל, שהוא למעשה בית מדרש להלכה ולפנימיות התורה.

אברכי הכולל הם מטובי וחשובי האברכים מבני ברק ואלעד ומעבר ללימודי הש"ס והפוסקים בעומק הסוגיות מקדישים האברכים זמן בסוף היום ללימודים אלו ,כמו כן שומעים שיעורים ממני ולומדים בחברותות. ההשפעה של הלימוד באופן זה על האברכים ניכרת ועמוקה הן בהבנה את עבודת ה', הן בתפילה, במידות ובשאר תחומי הלימוד שמקבלים נדבך נוסף של עומק.

הכולל זוכה להערכה גדולה מצד רבנים שפועלי מוכר להם (ראה ממליצים בעמוד הראשי).

אנא עמוד לימיננו והיה שותף לאפשר לאברכים יקרים המוסרים נפשם יומם ולילה להעמיד סוגיות הש"ס וההלכה ומגדילים עשות לבוא להוסיף נדבך בעומקי התורה ופנימיותה וכל זאת מתוך לב המבקש להבין עמקי סודות תורתו ית' ולעשות נחת לבוראינו בלימוד קדוש זה.

זו היא זכות גדולה לתמוך בתורה בכל חלק ממנה אבל כאן זה נושא מיוחד שאין לו מסגרות מפותחות עדיין. ותהיה לכם בזה זכות ראשונים. בבחינת במקום שאין איש השתדל אתה להיות איש.

זה עמלי ועל זה אני משתדל בכל כוחי לבסס ולהעמיד בית מדרש ללימוד הש"ס והפוסקים ודברי גדולי המורים בפנמיות התורה על פי דרכם של רבותנו גדולי הקבלה רבנו הארי"זל הרש"ש הגר"א ובעל הלשם.

בברכת התורה

רפאל כהן

ראש כולל "אבני שלמה"

שע"י עמותת "חסדי גבריאל"
